# IS-118
Oppstartspakke for Erlings Prosjektgruppe

En gjennomtenkt strategi for rekruttering og sammensetning av prosjektgruppen er avgjørende for at prosjektleder Erling skal lykkes med prosjektet sitt. Hvordan han setter sammen prosjektgruppen vil være avgjørende for hvordan dette påvirker både samarbeider, kommunikasjonen, beslutningsprosessen og prosjektets evne til å nå sine mål. Allerede i oppstartsfasen er det viktig å ta stilling til hvilke roller som er nødvendige, hvordan man skal sikre tilstrekkelig mangfold i kompetanse og perspektiver, og samtidig hvordan man legger til rette tillit tidlig gjennom sosial og demografisk likhet (Jacobsen, 2016, s. 45)

En vellykket prosjektgruppe krever mer enn bare faglig kompetanse, og bør derfor også bygges med tanke på mangfold og sosial balanse. Allerede i startfasen er det viktig å sette sammen en gruppe mennesker som er sterke i sine fagfelt, men samtidig utfyller hverandre i roller som produksjon, administrasjon, integrasjon og entreprenørskap (Jacobsen, 2016, s. 33). Dette bidrar til helhetlige vurderinger, mer struktur og styrket samarbeid. Prosjektgruppen bør også inkludere både eldre og yngre, samt personer med ulik bakgrunn og livserfaring, som deler en felles forståelse av prosjektets mål og verdier. Dette skaper sosial og demografisk balanse, og bidrar til både ulike perspektiver og trygghet i gruppen (Jacobsen, 2016, s. 34-35). Med et slikt mangfold får prosjektgruppen et bredt spekter av kompetanse og kreativitet, og står sterkere rustet til å løse utfordringer i fellesskap (Jacobsen, 2016, s. 34-35) 

Jacobsen (2016, s. 32-33) fremhever at prosjektgrupper må settes sammen slik at de dekker ulike funksjonelle roller. Produksjonsrollen sikrer at konkrete oppgaver blir gjennomført, administrasjonen bidrar med struktur og orden, integrasjonsrollen binder gruppen sammen og sørger for koordinering, mens entreprenørskapsrollen driver frem nye ideer og innovasjon. Dersom en eller flere av disse rollene mangler, kan prosjektet lett bli ubalansert. 

I tillegg til de funksjonelle rollene peker Jacobsen (2016, s. 34) på betydningen av variasjon i erfaring og ferdigheter. Mangfold bidrar til bredde i perspektiver, økt kreativitet og en bedre evne til å løse komplekse problemer. For Erling betyr dette at rekruttering bør skje med tanke på å sikre både faglig dybde og tverrfaglighet. 

Selv om mangfold er en styrke kan for store forskjeller i en gruppe skape utfordringer i oppstartsfasen. Jacobsen (2016, s. 34-35) understreker at sosial og demografisk likhet kan være avgjørende for å bygge tillit og trygghet tidlig i prosjektet. Når deltakere opplever å ha noe til felles, enten det gjelder verdier, arbeidsstil, alder eller utdanningsnivå, reduseres risikoen for konflikter og misforståelser. Dette er spesielt viktig i prosjekter med tanke på at de ofte har kortere frister og krever at gruppen fungerer effektivt fra starten.

Tillit er en nøkkelressurs i prosjektarbeid, og den etableres lettere når medlemmene opplever en viss likhet mellom seg (Jacobsen, 2015, s. 34). Likhet betyr ikke at alle skal være like, men at gruppen har et felles mål som skaper grunnlag for samarbeidet. For Erling kan dette innebære å velge personer som deler en grunnleggende forståelse av prosjektets mål og kan identifisere seg med prosjektets verdigrunnlag. 

Den største utfordringen for prosjektlederen er å balansere behovet for mangfold med behovet for likhet. Ifølge Jacobsen (2016, s. 105) kan for mye likhet føre til gruppetenkning og stagnasjon, mens for mye mangfold kan skape friksjon og ineffektivitet. Den optimale sammensetningen kjennetegnes derfor av både forskjeller og likheter.

I praksis kan dette innebære å rekruttere personer med ulik faglig kompetanse, men som samtidig deler noen felles verdier eller arbeidsvaner. Dermed sikres både den kreative spenningen som følge av mangfold, og den tryggheten som følger av likhet.  

For Erling er det avgjørende å se rekruttering og sammensetning som en del av oppstartspakken, ikke som en ettertanke. Prosjektgruppen må inneholde et mangfold av roller og perspektiver for å håndtere oppgavene effektivt, men også en viss grad av likhet for å bygge tillit og samarbeid tidlig. Balansen mellom disse to hensynene gir et prosjektteam som både kan være kreativt og stabilt.

## Kommunikasjon
Åpen kommunikasjon er god kommunikasjon. Alle bør få delta i diskusjoner, være med på å dele ideer slik at alle på laget får delt sine perspektiver. Likeverd er viktig, dette fører til at alle i gruppa blir sett og hørt, og de ulike perspektivene kan bli vurdert sammen. Viktig å dele informasjon og erfaringer med hverandre når det gjelder prosjektet. 

Etablere verbal eller ikke-verbal kontakt for å skape mening mellom teamet. Verbal kommunikasjon er enten muntlig eller skriftlig og ikke-verbal er når du kommuniserer uten ord, bare med kroppen som for eksempel kroppsholdning, ansiktsuttrykk, blikk, avstand osv. Å gi feedback er viktig altså å gi en respons til den som sender et budskap viser at du har forstått budskapet. Uformelle samtaler i teamet kan også være nyttig for å danne personlige forhold. Dette bidrar til å styrke samarbeid og øke tillit. 

Metakommunikasjon, kommuniser om selve kommunikasjonen dere har hatt, snakk om hvordan gruppen kommuniserer med hverandre, hvordan de uttrykker seg og hvordan de lytter. Det er bra for å forbedre prosessen og forståelsen med hverandre. Dette kan forebygge konflikt i et team. Det er ulike fagfelt i det teamet, så det er viktig å tydeliggjøre rollefordeling i starten slik at teamet vet hvem de kan henvende seg til hvis det gjelder noe de lurer på. Enten om det er i samme fagfelt eller ulikt fagfelt. Dette gjør at teamet kan kommunisere effektivt og forebygge misforståelser.

Forebygg støy i kommunikasjonsprosessen. Alt av ytre støy som f.eks. bråk av maskiner, folk som snakker, telefonlyder, kan føre til forstyrrelse og forhindrer budskapet fra å bli mottatt på en riktig måte. Du kan forebygge det gjennom å ha et stille møterom, regler om telefonbruk og snakking. Indre støy er forstyrrelser som kommer fra mottakeren som å være opptatt av andre tanker. Tydelig informasjon og tilbakemelding kan forebygge indre støy.

